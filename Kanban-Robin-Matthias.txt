We hebben de links met documentatie en papers bekeken en hebben hierin wat inspiratie gevonden.
Voor onze Kanban oplossing willen we een score-systeem toepassen.

Voor de implementatie zelf gaan we gebruik maken van C# met GitHub-CoPilot.

Er worden tickets aangemaakt door de klant.
Deze tickets kunnen een bug-report, een feature of een improvement zijn.
Bij het aanmaken van een ticket kan de klant een punt scoren.
Na analyze van een ticket door ons, wordt er gekeken of het om een dubbel gaat of niet. Bij dubbel krijgt de klant geen punt.
Als het gaat om een feature dat niet haalbaar is, dan krijgt de klant ook geen punt.
Als het gaat om een bug-report die uiteindelijk een data-probleem of een fout in hun configuratie is, krijgt de klant ook geen punt.
Wel kan dit soort ticket omgevormd worden naar een "improvement" zodat onze software op termijn robuuster wordt.
Als de klant voldoende punten gescoord heeft, maakt hij kans op korting in de vorm van 1 dag "gratis" support (werken aan een feature of bugfix).

Punten scoren (extra motivatie) aan onze kant: wie een ticket binnen de geschatte tijd kan afwerken, krijgt een punt. Wie het ticket vroeger klaar krijgt, kan een bonuspunt verdienen.
Optioneel kan er jaarlijks een restaurant-bon gewonnen worden voor de top-3 van onze werknemers.

Een ticket heeft onder andere volgende kenmerken:
- type (bug-report, feature, improvement)
- titel
- omschrijving
- prioriteit (minor, major, critical, blocking)
- effort-schatting
- mogelijke startdatum
- project (klant-projectcode, intern, ...)
- status (todo, analysis, in progress, in review, done)
- comments (lijst waar zowel de klant als wij extra info kunnen aan toevoegen)

De klant kan enkel tickets aanmaken en later comments toevoegen. Verder ziet de klant ook in welk stadium hun tickets zich bevinden zodat ze vooruitgang kunnen zien.
Er is een filter voorzien zodat elke klant enkel zijn eigen tickets kan zien op basis van zijn login.
Voor tickets die nog in de todo-kolom zitten, kan de klant het ticket nog wijzigen (betere titel, omschrijving aanpassen, prioriteit wijzigen, ...) en de volgorde van urgentie aanpassen via drag&drop (hoger in de lijst -> eerder in behandeling nemen).
Ook kunnen de tickets in de todo-kolom nog verwijderd worden als de klant merkt dat het om een data-fout of configuratie-fout van hun kant ging.

De tickets kunnen afhankelijk van de prioriteit een andere kleur krijgen. Blocking (rood), critical (oranje), major (geel), minor (groen).

Tickets worden bijgehouden in een database.
Tabellen:
- types (bug-report, feature, improvement, ... -> tonen in een dropdown)
- priorities (minor, major, critical, blocking, ... -> tonen in een dropdown)
- customers (klantinfo + hun login)
- projects (project-info: een klant kan meerdere projecten hebben. Deze tabel kan ook interne projecten bevatten)
- tickets
- options (bevat een aantal interne configuratie-parameters zoals "max-periode-toon-done-tickets" waarmee je filters kan instellen, kleur per prioriteit bepalen, ... -> voorkomen dat er constanten gebruikt worden)
- employees (vooral om scores te kunnen bijhouden)
- punten (mogelijke-actie + aantal-te-verdienen-punten -> zal voornamelijk 0 of 1 zijn)


Intern kunnen wij een ticket door middel van drag&drop van de ene kolom (initieel "todo") slepen naar een volgende (of vorige kolom) tot het ticket uiteindelijk in de laatste kolom ("done) terechtkomt.

Op de laatste kolom kan een filter actief zijn om een beperkt aantal tickets te tonen (bijvoorbeeld enkel die van de laatste 2 weken)
Op de todo kolom kan gefilterd worden naar prioriteit om bijvoorbeeld enkel de blocking tickets te zien.

We zouden ook een "like / dislike" functie willen voorzien voor een ticket of oplossing (comment?) van een ticket. Dit zou eventueel ook kunnen resulteren in extra punten.

Voor de tabellen types, priorities, customers, projects, options, employees, punten worden aparte admin views met crud-functionaliteit voorzien.
